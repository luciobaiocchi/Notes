Il _**value investing**_ o **investimento orientato al valore** è una tecnica d'investimento basata sull'acquisto di titoli che, secondo un'[[020_Analisi fondamentale ||analisi fondamentale]], risultano valere più del prezzo al quale sono scambiati in borsa. La differenza tra il valore ritenuto e il prezzo di mercato è detta **margine di sicurezza**.

La teoria del value investing è stata inizialmente formalizzata da **Benjamin Grahan e David Dodd**, economisti della Columbia University. Utilizzata anche da  [[022_Warren Buffet||Warren Buffet]], anche se con qualche piccola variazione. 

Rispetto a Graham (il suo mentore) il suo approccio è meno quantitativo (non si pone uno stretto obiettivo di realizzo a seguito del quale vendere le azioni) e più qualitativo. Cerca aziende (sia quotate che non quotate) con affari prevedibili, vantaggi competitivi (grazie ai quali e all'interno dei quali avviene la crescita degli utili), gestione onesta, acquistabili a prezzo ragionevole.

Un altro **pilastro** all'interno del modello di Warren Buffet e più in generale del value investing è preferire titoli di aziende di "**valore**" a un prezzo buono piuttosto che titoli spazzatura a prezzi stracciati. L'obbiettivo infatti è quello di guadagnare assieme all'azienda con l'interesse composto piuttosto che avere pochi guadagni nel breve termine.

### Come fare Value investing?

Il value investing parte dall’assunto che **l’azione è una frazione di una società**. Quindi, valutando l’intero business della società, è possibile determinare il **valore dell’azione al di là del prezzo estemporaneo sul mercato**.

Questo ragionamento si basa sulla convinzione che il **mercato è volatile**, mentre il **valore intrinseco** di un certo business societario ha un andamento **più stabile** e prevedibile. La valutazione della società non si basa sui flussi di cassa, ma su un approccio diverso che tiene contro dei dati finanziari, dei margini del business e della crescita attesa. In questo modo è possibile stabilire il valore intrinseco dell’azienda, che non è sempre pienamente espresso dalla quotazione del mercato.

### Differenze rispetto al growth investing

Il value investing **non è una speculazione di breve periodo**, ma gli investitori valutano le opportunità di guadagno che vanno oltre la volatilità del mercato.

Questa è la principale differenza con la strategia di **growth investing**, basata invece su investimenti che puntano sulle **prospettive di crescita di società non ancora solide**.

La differenza sostanziale è che il growth investing è molto più rischioso e soggetto ad alta volatilità, anche se il rendimento atteso è più alto 

### Come calcolare il valore intrinseco
Sostanzialmente, per calcolare il valore intrinseco di un’azienda è necessario determinare il valore attuale dei flussi di cassa futuri della società. Per questa stima occorre calcolare i flussi di cassa futuri e il tasso d’interesse da applicare per determinare il valore attuale di quei flussi di cassa. Tenendo conto di questi presupposti, è evidente come il valore intrinseco sia spesso compreso in un intervallo di valori piuttosto che rappresentato da un numero preciso.

Buffett ha definito il valore intrinseco “l’unico metodo logico” per stimare l’attrattiva di un investimento o di un’azienda.

“In parole semplici, possiamo descrivere il valore intrinseco come il valore effettivo della liquidità che può essere ricavata da un’azienda durante la sua vita residua”, ha scritto Buffett.

Tramite una serie di parametri è possibile stabilire se un titolo è venduto al di sotto del suo valore intrinseco. Non si tratta di criteri infallibili, ma possono costituire un valido punto di partenza.

#### Calcolo del valore intrinseco: il rapporto P/B

Il rapporto **P/B** (price to book) confronta il **prezzo delle azioni di una società** con il **suo valore contabile per azione**. Il valore contabile per azione corrisponde al patrimonio netto della società (asset meno passività) diviso per il numero di azioni in circolazione. In alcuni casi, dal calcolo del rapporto P/B vengono esclusi determinati asset intangibili (ad esempio, l’avviamento d’azienda).

Secondo questa teoria, qualsiasi valore inferiore a 1 indica che le azioni di una società sono vendute a un prezzo inferiore al suo valore contabile. Oggi, alcune banche scambiano al di sotto del loro valore contabile, mentre alcune società in crescita scambiano a diversi multipli rispetto al loro patrimonio netto.

Tuttavia, non è possibile utilizzare univocamente il rapporto P/B per distinguere gli investimenti value da quelli growth, poiché questi numeri variano nel corso dei cicli economici. Quando i prezzi delle azioni salgono, cresce anche il rapporto P/B, così come diminuisce quando i prezzi scendono.

#### Calcolo del valore intrinseco: il rapporto P/E

Il rapporto prezzo/utili, o **P/E**, confronta il **prezzo delle azioni di una società** con i **suoi utili annuali**. Un rapporto P/E di 15, ad esempio, indica che ci vorranno 15 anni perché gli utili attuali di una società siano pari al costo delle sue azioni.

Più basso è il rapporto P/E, più è probabile che quello della società sia considerato un titolo value. Sebbene non esista un valore assoluto in grado di qualificare un’azione come un investimento adatto al perseguimento di strategie orientate al value investing, il rapporto P/E di un titolo dovrebbe essere inferiore al rapporto P/E medio del mercato nel suo complesso.

Quanto detto in merito al rapporto P/B, vale anche per il rapporto P/E: un valore contenuto non significa necessariamente che l’azienda rappresenti un buon investimento.